[
  {
    "id": "001",
    "name": "飛鵝山親善大使",
    "text": "山上見",
    "description": "好中意問人//\n你最中意香港邊個地方//\n其實想引佢問返我同一條問題//\n俾我有機會講//\n我全香港最中意嘅地方//\n係飛鵝山////\n\n八年前第一次心血來潮行//\n自此就愛上咗//\n扎山道、自殺崖、飛鵝山道、百花林、慈雲山//\n基本上所有上山嘅路都行過//\n平均一個星期執一劑////\n\n行山嘅時候//\n有人問我路//\n我都會好開心//\n詳盡地解釋上落山嘅路////\n\n介紹返//\n我係//\n飛鵝山親善大使////2021-03-20"
  },
  {
    "id": "002",
    "name": "我在山上感覺良好",
    "text": "一人之頂",
    "description": "好耐無試過//\n行到上飛鵝山頂//\n一個人都無////\n\n平日工作上感情上朋友上//\n都會有啲𣎴如意𣎴順利//\n對自己無信心//\n或者對人無信心//\n但喺飛鵝山上面//\n永遠都感覺良好////\n\n上山時遇到兩名中佬//\n「你登頂呀？好崎嶇喎！」//\n每次答呢啲嘅時候//\n我都豪𣎴猶豫//\n「係呀！OK 呀 我成日行」////\n\n上山//\n有時係為咗幫自己補返啲自信//\n補返啲HP////2021-03-20"
  },
  {
    "id": "003",
    "name": "五歲的小朋友",
    "text": "和爸爸登頂",
    "description": "有次上山//\n遇到一個五歲的小朋友//\n跟爸爸一起 爬緊嗰條//\n成年人都爬到要生要死嘅路////\n\n我驚奇咁問//\n好勁喎 佢都行到////\n\n爸爸話//\n其實試過同佢行過幾次//\n都要返轉頭 今次希望可以到頂////\n\n我喺山頂休息時//\n睇到呢對父子行到上嚟////\n\n開心////2020-10-10"
  },
  {
    "id": "004",
    "name": "帶着舊青年去飛鵝山",
    "text": "山頂交收",
    "description": "相約友人行飛鵝山//\n咁啱佢買咗件舊青年//\n順便拎埋去//\n喺山頂交收////\n\n佢話//\n不如整件飛鵝山tee//\n淨係飛鵝山頂先有得賣//\n9ood idea////2021-04-03"
  },
  {
    "id": "005",
    "name": "日落",
    "text": "守得雲開",
    "description": "呢日喺三十度高温之下上山//\n啲汗滴到沖完涼咁////\n\n上到山頂//\n本來想睇日落//\n點知好多雲//\n乜都睇唔到////\n\n準備要落山嗰下//\n雲層突然散開//\n露出夕陽////\n\n成個山頭嘅人都嘩然//\n我同上嚟捕日落嘅龍友//\n都精神為之一振////\n\n嗰一刻諗//\n好彩有//\n繼續堅持爬山////2021-04-03"
  },
  {
    "id": "006",
    "name": "新 tee",
    "text": "阿叔賞識",
    "description": "行山途中有個阿叔話//\n咦! 飛鵝山親善大使?//\n自己印㗎?//\n我都想整番件////\n\n2021-04-10"
  },
  {
    "id": "007",
    "name": "人生於世上",
    "text": "有幾多人肯大熱天時同你行山",
    "description": "飛鵝山上面嗰嚿石//\n係我嘅秘密基地////\n\n生活太忙碌//\n太多煩惱//\n都會享受一個人衝上山頂//\n靜靜哋坐喺呢嚿石上面沉思下////\n\n難得揾到人肯同我喺三十度高溫下//\n一齊行一齊坐一齊傾//\n都係一種享受////\n\n2021-05-16"
  },
  {
    "id": "008",
    "name": "影腳",
    "text": "喂你悶唔悶",
    "description": "每次上山都會影下隻腳//\nsend 俾朋友////\n\n有次朋友覆//\n其實你個個禮拜//\nsend 同一張相嚟//\n都無話無可能////\n\n朋友問我//\n你成日行同一個山唔悶咩////\n\n每一次行//\n都有唔同嘅天氣//\n遇倒唔同嘅人//\n帶住唔同嘅煩腦//\n喺山上諗通唔同嘅野////\n\n我問朋友//\n你成日跟我行同一個山唔悶咩////\n\n佢話自己係路痴//\n次次跟我行//\n都好似行緊一條全新嘅路咁////\n\n2014-12-24"
  },
  {
    "id": "009",
    "name": "旗人義士",
    "text": "用十年換十年",
    "description": "屋企有一支旗//\n前年好流行嘅時候買的//\n有次拎咗上山//\n喺自殺崖拍照留念////\n\n今日呢支旗//\n成為令人入獄9年嘅理由//\n但我估就算知道結果//\n大家都會選擇行番同一條路////\n2021-07-30"
  }
]